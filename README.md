### Web Typography, Jesse Ros
[Alle gesprekken met Darice staan hier genoteerd](https://docs.google.com/document/d/1-F7joxiKgjRJFMIHJM7xXkuiHlDqgFeEEK6WWKMJgpA/edit?usp=sharing)

# Ontwerpkeuzes
## Vlakverdeling

Na het kennismakings gesprek met Darice begon ik eerst met de ondertiteling op het scherm te zetten. Wanneer de video in volledig scherm word getoond staat deze ook hier en het zorgt ervoor dat je je ogen op het beeld kan houden en tegelijkertijd kan lezen wat er word gezegd. 

In latere iteraties heb ik ook nog gespeeld met tekst op verschillende plekken op het scherm te zetten. Zoals bij de 'fuck off, skin job!' line. Deze verschijnt boven het hoofd van de man die het uitspreekt. Dit werkte erg goed volgens Darice, dus ik heb deze een kleine animatie gegeven en wat meer styling.  

![fuckoffskinjob2](https://user-images.githubusercontent.com/37974966/83144973-5d89d580-a0f4-11ea-8128-2c3a41a6aeeb.gif)

Ook heb ik in de scenes waarbij beide personen 'cells' en 'interlinked' zeggen, de woorden anders gepositioneerd en geanimeerd. Deze animaties zorgen er voor dat je merkt hoe snel zij dit heen en weer zeggen. De positionering is vooral voor de compositie en niet de klank. Wanneer de camera draait verandert de positie van de 'cells' zinnen van 'K' ook naar de linker kant zoals je hier kunt zien.

![interlinkedcellsscene](https://user-images.githubusercontent.com/37974966/83144494-b4db7600-a0f3-11ea-909c-098a0ee7ad29.gif)

Daarnaast zie je ook dat ik de herhaling van de zin "within cells interlinked" op een andere manier heb geanimeerd. In deze scene is 'K' nog niet "corrupted" in de ogen van de LAPD en dus zeker van zijn zaak. Hierdoor spreekt hij ook krachtig en zelfverzekerd deze zin 3 keer uit en dit komt terug in de animatie waarbij de zinnen krachtig naar beneden vallen en op elkaar stapelen.

## Typografische onderbouwing
Daarnaast ging ik goed luisteren naar hoe de personen klinken en wat hun rol is in deze scenes. Ik heb door alle fonts uit de Brenner family gekeken en daar 2 van uitgekozen die ik het beste vond passen bij hun tone of voice. De 'intercom' stem heeft een grijs-groene kleur gekregen en word weergegeven in 'Brenner sans light'. Een kil ogend lettertype en kleur voor een robotisch klinkende stem die erg serieus overkomt in deze scenes. Het lettertype is recht toe recht aan, zonder poespas. En de kleur ondersteund dit.

<img width="223" alt="Screenshot 2020-05-28 at 12 01 22" src="https://user-images.githubusercontent.com/37974966/83128420-b1d48b80-a0db-11ea-909b-d170e22fb676.png">

Voor het personage *K* heb ik een meer uitgesproken font gekozen, namelijk 'Brenner slab medium italic'. Het is een dik lettertype met de kenmerkende serif uitsteeksels. Het komt statisch en zelfverzekerd over. De paarse lavendel-achtige kleur valt binnen het cyberpunk thema dat kenmerkend is voor deze film, net zoals de grijs-groene kleur van de intercom spreker. Ook brengt deze kleur een soort nobelheid met zich mee, wat ik goed vind passen bij 'K'. 

<img width="223" alt="Screenshot 2020-05-28 at 12 02 11" src="https://user-images.githubusercontent.com/37974966/83128036-2824be00-a0db-11ea-9d4d-fe340bfda5a6.png">

## Kleurgebruik
Bladerunner 2049 heeft een sterk kleurenpalet. Het mengt de typische cyberpunk kleuren (cyaan/magenta/turqouise) met een kleurenpalet die goed samenwerkt met het concept van een dystopische toekomst. Hierdoor worden de felle cyberpunk kleuren al gauw wat grimmiger. Deze kleuren heb ik nauw aangehouden en heb ik toegepast op alles wat kleur heeft. De teksten, achtergrond animaties, rand 'glows' en de equalizers bevatten allemaal tonen van deze hoofd kleuren. Alhoewel Bladerunner zich in de toekomst afspeelt is er niks shiny en smooth aan. Veel van de visualisaties in de film zijn robuust, zanderig en ruw. Ook dit komt weer terug in het gebruik van mijn visualisaties en voegt toe aan de sfeer van de film.

## Visuele effecten


# Exclusive design
## Study situation
Om te leren wie Darice is en wat haar situatie is hebben 3 andere studenten en ik een aantal belangrijke vragen gesteld tijdens het kennismakings gesprek. Deze kun je lezen in het transcript boven aan de ReadMe. Ik wilde graag weten wat zij fijn vind en wat niet wanneer ze films kijkt. En in wat voor soort omgeving zij meestal films kijkt, of ze uberhaupt films kijkt of misschien vaker series? Darice gaf veel interessante antwoorden waarmee ik goed aan de slag kon gaan. Tijdens de feedback gesprekken was Darice positief over veel van de keuzes die ik had gemaakt, en gelukkig ook kritisch en had ze feedback op andere punten. Hierdoor heb ik veel van wat zij fijn vind in ondertiteling kunnen verwerken in mijn eindproduct.

## Ignore conventions
Ik heb een jaar lang voor RTL Nederland gewerkt en hier promo's voor films en series gemaakt. En dus ook een jaar lang ondertitels moeten maken voor al deze videos. Ik heb hier veel geleerd over de conventions van closed captions. Wat zijn de regels, wat mag wel en wat mag niet? Ik denk dat ik hier veel profijt aan heb gehad tijdens het maken van deze opdracht. In de closed captions heb ik wat ik heb geleerd over CC gemixed met het negeren van deze conventions. Bijvoorbeeld ik heb regel-lengtes en het afkappen van zinnen toegepast, maar ook de plaatsing van de ondertiteling. Dit zijn reguliere conventions. Maar ik heb ook tekst laten verspringen, andere fonts gebruikt incl. kleuren. Afbeeldingen in de CC toegevoegd en animaties op de teksten gezet. Dit zijn conventions die normaal een no-go zijn.

De omgeving van de video is ook speels, er er gebeuren meerdere dingen die een meerwaarde hebben voor een slechthorend persoon. Zo geven de groene en rode 'netrunner' achtergronden een gevoel dat je ergens ingezogen word net als dat de audio doet tijdens de scenes met 'K'. De tweede achtergrond is rood en meer verstoord omdat dit het keerpunt in de film is wanneer de LAPD door krijgt dat hij gevoelens krijgt die hij niet hoort te hebben. Vervolgens valt de video weg en verschijnt de laatste zin met een dramatisch effect. Ik probeer met dit alles emotie en tone of voice te creëren met de omgeving.

## Prioritise identity
Door middel van de gesprekken met Darice denk ik enigszins haar identiteit te kennen, al is het maar een beetje. Haar voorkeuren wanneer het op films kijken aankomt waren duidelijk. Zij wilde duidelijk kleur onderscheid, niet te drukke bewegingen of flitsende achtergronden en een goede leesbaarheid. Ik heb dit allemaal verwerkt in mijn eindproduct; de teksten hebben een lichte background om zo leesbaarheid te optimaliseren, de personages hebben eigen kenmerkende kleuren en naam indicatoren. Ook zijn de bewegingen smooth en niet abrupt en snel, en er zit een ritme in. De overige animaties heb ik vrij langzaam laten bewegen om zo toch de rust te bewaren en dat Darice het niet irritant zal vinden om naar te kijken.

## Add Nonsense
Ik vond het vooral in het begin erg lastig om nonsense toe te voegen en toch trouw te blijven aan wat Darice wilde van het product. Maar na dit te hebben gevraagd aan Vasilis was het voor mij duidelijk genoeg. Ik moest een balans vinden, dit heb ik gedaan door meerdere elementen toe te passen die op zich zelf staan maar toch goed samen werken. En met deze elementen dan een sfeer te creëren die bij de film past, die Darice fijn vind en die toch bestaan uit (hopelijk) nonsense.


# Sources
* [Code van Vasilis](https://github.com/cmda-minor-vid/web-typography-19-20)
* [Animista](https://animista.net)
* [CSS Almanac](https://css-tricks.com/almanac/)
* [Matrix Grid Gif](https://66.media.tumblr.com/660e1bf2356436a781610bbda1a069bf/tumblr_of4a0oMfkv1vfoqtxo1_1280.gifv)
